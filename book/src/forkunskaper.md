# Lite bra förkunskaper

## SI-prefix
Ibland använder vi så kallade *prefixer* innan enheten. Detta gör vi så att vi slipper skriva ut relativt stora eller små tal. 

| Prefix | Symbol | Faktor |
|--------|--------|--------|
| mega   | M      | $10^6$ |
| kilo   | k      | $10^3$ |
| deci   | d      | $10^{-1}$ |
| centi  | c      | $10^{-2}$ |
| milli  | m      | $10^{-3}$ |
| micro  | µ      | $10^{-6}$ |

Skulle vi vilja skriva att strömmen I = 0.000001 A så är det ganska svårläsligt. Då kan vi istället skriva 1 µA.

## Matte
Vi kommer att behöva räkna på en del saker i kursen och då är det bra ifall ni har koll på den matten som behövs för våra mekatroniska beräkningar. 

### Bråk
Om vi har två bråk som vi vill addera eller subtrahera måste vi först få de på gemensam nämnare detta kan vi göra genom att förlänga med nämnaren i bråken. Därefter kan vi lägga de på gemensamt bråkstreck och addera täljarna. Sen försöker vi förenkla så gott det går.

```admonish example title="Addition"

$$\frac{4}{2} + \frac{6}{7}  = \frac{4 \cdot 7}{2 \cdot 7} + \frac{6 \cdot 2}{7 \cdot 2} = \frac{28}{14} + \frac{12}{14} = \frac{40}{14} = \frac{20}{7}$$

```

```admonish example title="Subtraktion"
$$\frac{4}{2} - \frac{6}{7}  = \frac{4 \cdot 7}{2 \cdot 7} - \frac{6 \cdot 2}{7 \cdot 2} = \frac{28}{14} - \frac{12}{14} = \frac{16}{14} = \frac{8}{7}$$
```

När bråk istället ska multipliceras ihop multipliceras täljarna för sig och nämnarna för sig. 

```admonish example title="Multiplikation"

$$\frac{4}{2} \cdot \frac{6}{7}  = \frac{4 \cdot 6}{2 \cdot 7} = \frac{24}{14} = \frac{12}{7} $$
```

Ifall vi har ett bråk delat på ett annat bråk måste vi byta plats på ena bråkets täljare och nämnare och multiplicera ihop med det andra bråket.

```admonish example title="Division"

$$\frac{4}{2}/ \frac{6}{7} = \frac{4}{2} \cdot \frac{7}{6} = \frac{4 \cdot 7}{2 \cdot 6} = \frac{28}{12} = \frac{7}{3} $$

```