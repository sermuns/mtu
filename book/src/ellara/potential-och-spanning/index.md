# Potential och spänning
Naturen består av partiklar. En del partiklar har något som kallas för laddning.
I kursen bryr vi oss inte så mycket om det, mer än att **elektronen** ger upphov till potentialskillnad (spänning) i material.

## Potential

Elektrisk potential är (typ) ett mått på hur stort underskott på elektroner ett föremål har.
- När ett föremål har *få elektroner* har den *hög potential*.
- När ett föremål har *mycket elektroner* har den *låg potential*.

![Potential](potential.svg)
*Bollen till vänster har högre potential.*

```admonish info title="Andra typer av potential"
Nu pratar vi om <u>elektrisk potential</u>, men för att förstå kan det vara hjälpsamt att jämföra med andra typer av potential. Här är några exempel:

<div class="grid" style="grid-template-columns: 1fr 2fr;">
    <div>
        Tyngdkraftspotential:
    </div>
    <div>
        Ju högre upp vi lyfter någonting, desto längre har det att falla! Alltså "sparar" vi energi i jordens tyngdkraft.
    </div>
    <div>
        Kemisk potential
    </div>
    <div>
        När bomber exploderar, är det deras kemiska potential som blir till faktisk energi.
    </div>
    <div>
        Elastisk energi
    </div>
    <div>
        Gummiband eller fjädrar kan töjas ut eller tryckas ihop, men de kommer till slut att återgå till sitt jämviktsläge. När de hålls uppe i någon extrem har de potentiell energi sparat.
    </div>
</div>

```

## Nod
En <u>nod</u> är en punkt eller ett föremål som är helt ihopkopplat med sig själv, och allt har samma potential (potentialskillnad noll).

Det betyder att två ändar av en sladd är i den elektriska världen **samma nod**.

Två punkter slutar vara samma nod om det finns någon **resistans** mellan dem. Senare i avsnittet lär vi oss att det bra att tänka på noder som **platser där komponenter möts**.

## Spänning

Ett problem med potential, är att det inte går att mäta... 

Det som däremot *går* att mäta är *skillnad i potential* mellan två [noder](#nod). Potentialskillnad är ett annat ord för <u>spänning</u>.

```admonish info title="Storhet och enhet"
**Storheten** spänning betecknas med $U$ och har **enheten** volt $(\volt)$.
```

```admonish example title="Exempel på spänning"
Vanliga AA-batterier har spänningen $1.5 \volt$. Vad betyder det?

Jo, det betyder att från minus- till pluspol är det en potentialskillnad på $1.5 \volt$.

![Batteri](batteri.png)

```

### Spänningskällor
En spänningskälla är någonting som skapar en spänning, alltså en imbalans av potential. Ett exempel är batterier, som skapar spänning genom kemiska processer. Andra exempel på spänningskällor är vägguttag. Spänningen i vägguttag är däremot växelspänning, vilket vi inte kommer att räkna på i kursen.