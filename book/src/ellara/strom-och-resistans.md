# Ström och resistans

## Ström

En ström är en strömning av partiklar som uppstår för att någon typ av kraft verkar på dem. I naturen finns exempelvis vattenströmning som sker när vatten finns högt uppe, då verkar gravitationen på den och vattnet strömmar ner. Ett annat exempel är temperaturströmning. Ifall något varmt rör vid något kallt kommer temperaturen av de båda kropparna att jämnas ut på grund av termodynamiska lagar som vi inte ska gå in på här.

På liknande sätt finns elektrisk strömning som uppstår på grund av en potentialskillnad, med andra ord: en spänning, som verkar på de elektriska partiklarna. 

```admonish
Den elektriska strömen betecknas **I** och har enheten ampere, **A**, efter den franske fysikern André-Marie Ampère.
```

I en elektrisk ström som vi framöver bara kallar "ström" eller "el" är det negativa elektriska partiklar (elektroner och negativa joner) som förflyttas.Så om partiklarna inte har en väg som de kan förflyttas längs med kan ingen ström uppstå.

```admonish
Det finns alltså två kriterier för ström:
1. Potentialskillnad (spänning).
1. Någon form av väg för partiklarna strömma igenom.
```



## Ledare, halvledare och isolatorer
Vad finns det för olika typer av "vägar"? I en krets används oftast sladdar som består av någon metall inuti och har ett gummihölje runt. Metaller leder ström väldigt bra på grund av deras kemiska struktur. Ämnen som har den egenskapen kallas för **ledare**. 

Gummihöljet finns av säkerhetskäl och för att minimera risken för kortslutning. Gummi är ett material som används eftersom den leder ström väldigt dåligt. Sådana ämnen kallas för **isolatorer**. 

Utöver ledare och isolatorer finns kategorin **halvledare**, som varken speciellt bra eller dåliga ledare. 




