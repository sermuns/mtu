# Newtons lagar

I avsnittet presenteras Newtons tre lagar. Mycket av detta har dykt upp i avsnittet om krafter men här finns de samlade och formulerade. 

## Newtons första lag - Tröghetslagen
Newtons första lag, som också kallas för tröghetslagen, förklarar att ett föremål har oförändrad hastighet när den är i jämvikt, dvs den resulterande kraften är noll. 

Vi tänker oss att vi kastar en boll uppåt i rymden där gravitionen inte når. Eftersom det inte finns några bromsande krafter i rymden kommer bollen att fortsätta uppåt i samma hastighet som den hade när vi kastade den. Dess rörelse kommer alltså att förbli konstant ända till att någon kraft verkar på den, såsom en himlakropps gravitation. 

Den resulterande kraften är också noll vid konstant hastighet.  

## Newtons andra lag - Accelerationslagen
Newtons andra lag är en matematisk formel som beskriver sambandet mellan kraft, massa och acceleration.

$$F = m \cdot a$$ 
Där m är föremålets massa och a är dess acceleration. 

Den här lagen stötte vi på i avsnittet om tyngdkraft. Där är a ersatt med g för att beräkna den kraft som gravitationen orsakar men lagen gäller även för all annan acceleration. 


```admonish example title="Exempel"

En bil som väger 2 ton kör med konstant hastighet på motorvägen. Efter ett tag vill föraren köra om en annan bil och accelererar därför med 10 m/s^2. Hur stor kraft uppstår av accelerationen och vilken riktning har den?


Lösning: 

$ m = 2 \cdot 1000 = 2000 \kilogram$  
$ a = 10 \meter / \second^2$

$$ F = m \cdot a = 2000 \cdot 10 = 20 000 \newton$$

En positiv acceleration, alltså att hastigheten blev högre innebär att kraften verkade i hastighetens riktning. Hade accelerationen varit negativ (alltså att bilen hade saktat in hade kraften verkat mot färdriktningnen).

Svar: Kraftens storlek är $20000 \newton$ och har färdriktningen.

```

## Newtons tredje lag - Lagen om kraft och motkraft

Newtons tredje lag kallas också för lagen om kraft och motkraft och handlar om just det. De tredje lagen beskriver att ifall ett föremål verkar på ett annat med en kraft verkar det andra föremålet med lika stor men motriktad kraft på det första föremålet. 

Detta har vi till exempel sett med normalkraften. 